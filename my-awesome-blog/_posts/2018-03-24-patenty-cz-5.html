---
layout: post
status: publish
published: true
title: Patenty cz.5
author:
  display_name: wpiot
  login: wpiot
  email: wojciech.piotrowiak+wordpress@gmail.com
  url: ''
author_login: wpiot
author_email: wojciech.piotrowiak+wordpress@gmail.com
wordpress_id: 159
wordpress_url: https://www.wojciechpiotrowiak.eu/?p=159
date: '2018-03-24 22:02:48 +0100'
date_gmt: '2018-03-24 22:02:48 +0100'
categories:
- patenty
tags: []
---
<p>Dziś skromnie, 2 tematy: wspomniany wcześniej mechanizm JCE oraz klasa Objects</p>
<h2>1. Zmiany w obsłudze mechanizmu JCE w JVM</h2>
<p>Jak wspomniałem kilka miesięcy temu w poście: <a href="https://www.wojciechpiotrowiak.eu/patenty-cz-2/">https://www.wojciechpiotrowiak.eu/patenty-cz-2/</a> Java posiada możliwość ograniczania dostępu do silnej kryptografii.</p>
<p>Podejście do tego tematu zmieniło się wraz z wersją 8u151 gdzie biblioteki kt&oacute;re trzeba było ściągać z internetu, pojawiły się jako część paczki. Co ciekawe wprowadzono r&oacute;wnież zmienną <strong>crypto.policy</strong> kt&oacute;ra posiada dwie możliwe wartości: <strong>limited</strong> i <strong>unlimited</strong>. Zmienna <strong>crypto.policy</strong> standardowo jest zdefiniowana w pliku: <jre_home>/lib/security/java.security, a 'fabryczna' wartość to <strong>limited. </strong>Tak więc od wersji 8u151 wystarczy zmienić jedną linijkę by aktywować silniejsze klucze.</p>
<p>Po kr&oacute;tkim czasie Oracle zn&oacute;w namieszał i od wersji 8u162 zmienna <strong>crypto.policy</strong> po instalacji od razu ma wartość <strong>unlimited</strong>.</p>
<p>Poniżej przykłady przed i po aktualizacji:</p>
<p><img class="aligncenter wp-image-160 size-medium" src="https://www.wojciechpiotrowiak.eu/wp-content/uploads/2018/03/blog11-300x49.jpg" alt="" width="300" height="49" /></p>
<p>128 oznacza brak włączonego JCE.</p>
<p><img class="aligncenter wp-image-161 size-medium" src="https://www.wojciechpiotrowiak.eu/wp-content/uploads/2018/03/blog22-300x129.jpg" alt="" width="300" height="129" /></p>
<p>Ostatni z test&oacute;w wykonałem gdy ustawiłem parametr <strong>crypto.policy</strong> na <strong>limited</strong>. Jak widać, wartość długości klucza wynosi 128 czyli tyle ile przed aktualizacją.</p>
<p>Jeśli zastanawiacie się czemu wersja Javy to 1.8.0_172-ea (gdy w chwili pisania posta najnowsza wersja to 1.8.0_162) to już służę: podstawowe dystrybucje oznaczane są jako GA (General Availability), a opr&oacute;cz tego Oracle udostępnia wersją Early Access, dlatego wersja na przyrostek -ea. Early Access oznacza wersje kt&oacute;ra nie przeszła pełnego zakresu test&oacute;w na wszystkich platformach, jednak posiada bugfixy i nowe funkcjonalności. Do 20 marca (Data releasu Javy 10) dostęp na zasadzie Early Access był jedyną możliwością na testy JDK 10. Strona znajduje się pod adresem: http://jdk.java.net/10/</p>
<p>Warto też rozważyć migrację na wersję 9 lub 10, ponieważ podstawowe wsparcie dla 8, prawdopodobnie skończy się w styczniu przyszłego roku: http://www.oracle.com/technetwork/java/eol-135779.html</p>
<h2>2.Klasa Objects</h2>
<p>Klasę Objects poznałem dzięki koledze Szymonowi przy okazji code review. Ten konkretny przypadek dotyczył zwracania wartości funkcji toString() z wybranego obiektu. Jeśli metoda zwracała wartość null to logika miała zapewnić inną wartość. Przykład m&oacute;głby wyglądać tak:</p>
<pre>private static String test() {
    if (null == objectA) {
        return "default value";
    } else {
        return objectA.toString();
    }
}</pre>
<p>Klasa Objects oferuje tutaj bardziej eleganckie zachowanie, mianowicie metodę <strong>Objects.toString(Object,String)</strong>. Pierwszy parametr to obiekt na kt&oacute;rym klasa wykona funkcje toString i zwr&oacute;ci wynik, a drugi to wartość kt&oacute;ra zostanie zwr&oacute;cona, jeśli przekazany obiekt będzie nullowy.</p>
<p>Ostatecznie wynikiem będzie jednolinijkowiec:</p>
<pre>Objects.toString(objectA, "default value")</pre>
<p>Poza obsługą funkcji toString, klasa oferuje także inne interesujące możliwości jak:</p>
<ul>
<li>isNull(Object)</li>
<li>isNotNull(Object)</li>
</ul>
<p>Moim zdaniem jest to ciekawa alternatywa, kt&oacute;rej jeszcze nie widziałem na żywo (metody wprowadzono w wersji 1.8, by m&oacute;c je używać w lambdach). Jest to dobre rozwiązanie, ponieważ por&oacute;wnując null z jakimkolwiek obiektem należy robić to w spos&oacute;b pokazany powyżej (null==obiekt), w przeciwnym wypadku, jeśli zrobimy liter&oacute;wkę, to sprawdzenie może zawsze zwracać true (przypadek gdy w kodzie jest: obiekt=null)</p>
<p>Od wersji 9 dostępne są dodatkowe funkcje takie jak:</p>
<ul>
<li>requireNonNullElse(T,T)</li>
<li>requireNonNullElseGet(T, <Supplier> T)</li>
</ul>
<p>R&oacute;wnież te funkcje uważam za dobry krok, pierwsza z nich zwraca przygotowany wcześniej obiekt na wypadek gdy pierwszy argument jest null, a druga umożliwia utworzenie go 'w locie' poprzez interfejs funkcyjny Supplier.</p>
<p>Na koniec zapraszam na mojego githuba: <a href="https://github.com/wojciech-piotrowiak/patenty">https://github.com/wojciech-piotrowiak/patenty</a> gdzie powyższy przykład sformułowałem w formie prostego programu.</p>
